# CDIO Delopgave 1 - Gruppe 16

###Collaborators
1. **Brugernavn:** s165150 - Morten Enghausen Nielsen (s165150)
2. **Brugernavn:** Kemikaze - Aleksander Wienziers-Madsen (s114750)
3. **Brugernavn:** DonPhister - Nick Skouenborg (s165233)
4. **Brugernavn:** mortentang - Morten René Tang Christiansen (s162682)
5. **Brugernavn:** MartinDahl96 - Jens Martin Dahl-Jensen (s165159)

##Opgavebeskrivelse 
*Version 06. jan. 2016*

###Indledning

I denne opgave i kurserne Indledende programmering og Udviklingsmetoder til ITsystemer
har spilfirmaet IOOuterActive fået en opgave. I er udviklerne og er opdelt i grupper, som hver især skal
analysere, designe, implementere og teste denne opgave. Til brug for dette får I kundens vision og
projektlederens bemærkninger. I har mulighed for at stille spørgsmål til hjælpelærerne, som spiller
rollen som projektleder, som har mulighed for at tale med kunden. Derfor er det vigtigt at I
specificerer hvem, det er I stiller et spørgsmål til. I må acceptere at især kunden og til dels
projektlederen nogle gange er lang tid om at svare.

###Kundens vision

Vi vil gerne have et system der kan bruges på maskinerne (Windows) i databarerne på DTU. Det skal
være et spil imellem 2 personer. Spillet skal gå ud på at man kaster med et raflebæger med to
terninger i og ser resultatet med det samme. Summen af terningernes værdier lægges til ens point.
Vinderen er den, der opnår 40 point. Hvis der er ressourcer til det, er der følgende ekstraopgaver:

1. Mister alle sine point hvis man slår to 1'ere.
2. Får en ekstra tur hvis man slår to ens.
3. Vinder spillet ved at slå to 6'ere, hvis man også i forrige kast slog to 6'ere uanset om
   det er på ekstrakast eller i forrige tur.
4. Skal slå to ens for at vinde spillet, efter at man har opnået 40 point.

Vi har fået lavet en GUI til et andet projekt, der gerne må bruges til at vise terningernes værdi på. (I
må gerne udforske GUI'en og evt. benytte flere funktioner.)
Vi forventer at alle almindelige mennesker kan spille det uden en brugsanvisning.
Vi vil gerne se en test, der beviser at raflebægeret virker korrekt, hen over 1000 kast.
Det er op til jer om dokumentation og kode skal være på dansk eller engelsk, dog skal fagudtryk
være naturlige.

###Projektlederens bemærkninger

Kravspecificering og Use cases
Når man skal forstå hvad andre siger, kan det være en god ide at gentage med egne ord, hvad man
forstod ved det, som de andre sagde. Hermed reduceres risikoen for misforståelser. På samme
måde kan det i forbindelse med udvikling af programmer være en god idé at forsøge med egne ord
at udtrykke de krav, som man modtager, for at sikre at man forstår kravene.
Husk: Krav er målbare.
Leg djævlens advokat og påpeg alle de områder på hvilken beskrivelsen er ufuldstændig. Med
ufuldstændig mener jeg f.eks. steder, hvor der er implicitte antagelser om viden hos jer, som er
dem der skal honorere disse krav (NB! Listen kan blive meget lang)
Omskriv kravspecifikationen, således at et passende specifikationsniveau er til stede.
Jeg har startet på en rapport, som i evt. kan skrive videre på. Hvis jeg har tilføjet elementer som I
ikke har lært om endnu må I springe dem over f.eks. GRASP.
Jeg forventer at I udfylder rapporten og sletter mine bemærkninger (dem skrevet med blåt).
Bemærk at de diagrammer jeg har indsat (med en enkelt undtagelse) er gennerelle eksempler og at
I selv skal lave diagrammerne.

###Kode

I skal bruge Eclipse til udvikling og vi vil gerne sikre ensartethed på tværs af både sprog og
landegrænser. Derfor skal I bruge UTF8
som tegnsæt. Man finder indstillingen på workspace
niveau her:
Window → Preferences → General → Workspace → Text file encoding → Other → UTF8
Opret et projekt med navnet 06_del1 (vigtigt at 06 udskiftes med jeres gruppenummer)
Det er altid dårlig stil at bruge defaultpakken.
Opret derfor følgende pakker spil og test
hvor I placerer jeres klasser.
Husk at i IOOuterActive, ligesom i de fleste andre firmaer, er attributter private . Derfor skal
der være public getog
set metoder hvis attributter skal kunne tilgås udefra. Jeg tror også vi
får brug for en getSum():int metode, som giver summen af øjnene på de to terninger og en
getEns():boolean metode, som fortæller, hvorvidt de to terninger viser samme værdi .
Jeg forudser, at vi skal bruge noget tilfældighedsgenerering, og der kan I enten bruge metoden
nextInt(int n) på et objekt af klassen java.util.Random eller metoden random()
på klassen java.lang.Math . I kan læse i Java API’et hvordan metoderne fungerer.
Jeg har kigget lidt på GUI'en, og der er en metode setDice(int, int), der placerer to
terninger på en spilleplade med de angivne værdier.
Kunden vil gerne se resultatet af et kast med det samme. Det betyder oversat til vores sprog, at det
ikke må tage mere end 333 millisekunder. Jeg har testet GUI'en, og det tager ca. 600 ms første
gang man kalder setDice , men det ignorerer vi, da det de efterfølgende gange kun tager ca. 2
ms.

###Test

Kunden har bedt om en test. Jeg vil foreslå, at I optæller antallet af forekomster for hver mulig
værdi af summen (2-12).
Optæl desuden antallet af kast, hvor terningerne er ens. Kontrollér at
resultaterne stemmer overens med de teoretiske sandsynligheder.
